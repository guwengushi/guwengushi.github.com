---
layout: post
title: "《菜根谭》名言，句句处世经典！"
category : 
tags : 
---

__厚德以积福，逸心以补劳，修道以解厄__

天薄我以福，吾厚吾德以迓之;
天劳我以形，吾补吾心以逸之;
天厄我以遇，吾亨吾道以通之;
天且奈我何哉?


__顺境不足喜，逆境不足忧__

居逆境中，周身皆针砭药石，砥节砺行而不觉;
处顺境中，眼前尽兵刃戈矛，销膏靡骨而不知。




__只畏伪君子，不怕真小人__

君子而诈善，无异小人之肆恶;君子而改节，不及小人之自新。

攻人毋太严，教人毋过高

攻人之恶毋太严，要思其堪受;教人之善毋太高，当使其可从。

__闲时吃紧，忙里悠闲__

天地寂然不动，而气机无息稍停;
日月尽夜奔驰，而贞明万古不易;
故君子闲时要有吃紧的心思，
忙处要有悠闲的趣味。

__良药苦口，忠言逆耳__

耳中常闻逆耳之言，心中常有拂心之事，才是进修德行的砥石。若言言悦耳，事事快心，便把此生埋在鸩毒中矣。

__退即是进，与即是得__

处世让一步为高，退步即进步的张本；
待人宽一分是福，利人实利己的根基。


__动中静是真静，苦中乐是真乐__

静中静非真静，动处静得来，才是性天之真境;乐处乐非真乐，苦中乐得来，才是心体之真机。

__未雨绸缪，有备无患__

闲中不放过，忙处有受用;
静中不落空，动处有受用;
暗中不欺隐，明处有受用。

__临崖勒马，起死回生__

念头起处，才觉向欲路上去，便挽从理路上来。
一起便觉，一觉便走，此是转祸为福，起死回生的关头，切莫轻易放过。



__宁静淡泊，观心之道__

静中念虑澄澈，见心之真体;
闲中气象从容，识心之真机;
淡中意趣冲夷，得心之真味。
观心证道，无如此三者。

__君子德行，其道中庸__

清能有容，仁能善断，明不伤察，直不过矫，
是谓蜜饯不甜，海味不咸，才是懿德。

__德在人先，利居人后__

宠利毋居人前，德业毋落人后；
受享毋逾分外，修为毋减分中。

__苦中有乐，乐中有苦__

苦心中常得悦心之趣，得意时便生失意之悲。

处世要方圆自在，待人要宽严得宜

处治世宜方，处乱世宜圆，处叔季之世当方圆并用;
待善人宜宽，待恶人宜严，待庸众之人当宽严互存。


__弄权一时，凄凉万古__

栖守道德者，寂寞一时；
依阿权势者，凄凉万古。
达人观物外之物，思身后之身，
守受一时之寂寞，毋取万古之凄凉。




__路要让一步，味须减三分__

径路窄处，留一步与人行；
滋味浓的，减三分让人尝；
此是涉世一极安乐法。

__谨言慎行，君子之道__

十语九中未必称奇，一语不中则愆尤骈集；
十谋九成未必归功，一谋不成则訾议业兴，
君子所以宁默毋躁，守拙无巧。

__谦虚受益，满盈招损__

攲器以满覆，扑满以空全;故君子宁居无不居有，宁处缺不处完。

__多心招祸，少事为福__

福莫福于少事，祸莫祸于多心。
唯苦事者，方知少事之为福；
唯平心者，始知多心之为祸

>古文故事关注微信号：guwengushi 
回复“晚安”，每天给你一首小诗，祝好梦！
